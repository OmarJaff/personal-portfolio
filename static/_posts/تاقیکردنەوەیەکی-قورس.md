---
layout: blog
title: تاقیکردنەوەیەکی قورس
author: Omar Jaff
position: Full Stack Developer
avatar: images/uploads/omarsimkojaff.jpg
abouttheauthor: I am a full stack web developer and UI designer that loves to
  share what i learn with others, I have almost 3 years of experience in web
  development field.
description: ئەمە تەنها بۆ تاقیکردنەوەی زمانی کوردییە لەسەر پۆرتفۆلیۆکەم
date: July 21, 2020
---
**کتێبەکەی جۆن بۆڵتن، راوێژکاری پێشووی ئاسایشی نیشتمانیی ئەمریکا کە یەکێکە لە پڕفرۆشترین کتێبەکانی ئەمساڵ، وەرگێڕدراوە بۆسەر زمانی کوردی. وەرگێڕی کتێبەکە بە رووداوی گوت، کۆتایی ئەم هەفتەیە دەکەوێتە بەردەستی خوێنەران.**

د. دارەوان حامید کە کتێبەکەی جۆن بۆڵتنی وەرگێڕاوەتە سەر زمانی کوردی بە تۆڕی میدیایی رووداوی راگەیاند، لە رێگەی سارا تێنسلی، بەڕێوەبەری ئۆفیسی جۆن بۆڵتنەوە، بۆڵتنی لە وەرگێڕانی کتێبەکە ئاگادارکردووەتەوە و "ئەویش رەزامەندی دەربڕیوە".

دارەوان حامید خوێندکاری دکتۆرایە لە زانکۆی لیل لە فەرەنسا. سەبارەت بە نێوەڕۆکی کتێبەکە دەڵێت، کتێبەکەی راوێژکاری پێشووی ئەنجوومەنی ئاسایشی ئەمریکا زۆر بابەتی گرنگی لەبارەی کوردەوە تێدایە، هەندێک نهێنی لە کتێبەکەدا هەیە کە رەنگە بۆ خوێنەرانی کورد نوێ بن. "بۆ یەکەمجارە نووسەرێکی ئەمریکی لە کتێبێکدا بەو قووڵییەوە باس لە هێزە کوردییەکان و بەتایبەت رۆژئاوای کوردستان بکات".

کتێبەکە لە چاپخانەی کارۆ لە سلێمانی چاپدەکرێت، کۆتایی ئەم هەفتەیە بە تیراژی دوو هەزار دانە دەخرێتە بازاڕەوە، نرخەکەیشی 10 هەزار دینارە.

ئەو وەرگێڕە ناوی کتێبەکەی وەک "ژووری رووداوەکان، یادەوەرییەکان لە کۆشکی سپییەوە" وەرگێڕاوە. کتێبەکە بە وەرگێڕانی کوردی 586 لاپەڕەیە. 15 بەش لەخۆ دەگرێت. دارەوان دەڵێت، "تەنیا لە 20 رۆژدا توانیویەتی کتێبەکە لە ئینگلیزییەوە وەربگێڕێتە سەر زمانی کوردی"